599

6. Septem hebdomadas. Notandum est diem pa-
schatis incidisse in partem anni qua segetes matu-
rcscebunt: tunc ergo oblatae fuerunt primitiae, de
quibus disserui in primo praecepto. Inde post sep-
tem hebdomadas celebrarunt alterum diem festum,
qui a Graecis pentecoste vocatus est, quasi quin-
quagesimus. Et totidem dies intercesserunt ab
exitu populi usque ad legis promulgationem. Tune
vero alia suit primitiarum oblatio¹ ut pro sua quis-
quc facultate, et secundum anni proventum, munus
ex frugibus collectis Deo consecrarent. Porro quo
promptior et hilarior esset liberalitas, proponitur
Dei benedictio in medium, ac si iuberet Moses po-
pulum gratitudinem suam testari: quia merum ipsius
Dei beneficium sit quidquid ex terra nascitur.

11. Et laetaberis. Alia ratione eos ad promp-
titudinem hortatur et incitat, quia cultus Dei illis
pariat laetitiam: nihil autem est quod magis ad ob-
sequium stimulare nos debeat quam ubi cognosci-
mus Deum nobis potius consulere quam a nobis
captare quidquam utilitatis. Laetantur quidem
etiam profani homines, imo in suo gaudio intempe—
ranter lasciviunt: sed quia non modo evanidum est
gaudium illud, sed risus vertitur in lacrymas et
stridorem dentium: non frustra hic tanquam singu-
lare bonum commendat Moses, coram Deo laetari:
ac si pater filios suos invitet, ut communiter secum
eos oblectet. Caeterum externo hoc exercitio ad-
moniti fuerunt fideles, nullum esso solidum vel op-
tabile gaudium, nisi ad Deum referatur. Et certe
utcunque in suis delitiis exsultent impii, et se in
voluptates proiiciant, quia tamen eos deficit con-
scientiae tranquillitas‚ quae sola vere exhilarat,
gaudio quod ingurgitare cupiunt non fruuntur.
Tandem bonum illud quo potiebantur in Deo colendo,
Moses comparatione amplificat, ubi dicit: Recordae
beris te fuisse servum in Aegypto: quia ut iucun-
dior esset ipsis sua conditio, eius dulcedinem auxit
tristissimae captivitatis memoria. Hic a me subtilis
illa inter gaudium et laetitiam Ciceronis ¹) distinctio
negligitur: quia nisi in bonam partem utrumque
nomen sumam, non possem reddere voces hebraicas:
quibus tamen exprimere voluit Deus quam indul-
genter agat eum filiis suis. Interea vero exhorta-
tionem continet hic locus, ad gratias Deo liberatori
agendas.

13. ›S'olenm'latem tabernaculorum. Vocatus est
primus collectionum dies, quia tunc in horreis et
cellis penuariis reconditus erat totins anni proven-
tus. Ergo quum ab operibus rusticis vacarent,
commodum fuit illud anni tempus ad celebrandum
festum diem: uam quo libentius ascenderent lere-
solymatu, divinitus prospectum fuit ut minore sumptu

1) Allwlzt ad Tusczcl. IV. 6 sq. et 31.

QUARTUM PRAECEPTUM.

 

600

ct rei domesticae iactura id fieret. Ubi vertimus,
Quum benedixerit tibi leliova‚ ad verbum legitur:
Quia benedicet tibi, sed eodem fere sensu: quo-
niam admonet Moses, modo animos et studia sua
fideliter ad Deum colendum adiiciant, nunquam
illis defore gaudendi materiam, quia ipse cursum
suae benedictionis nunquam abrumpet. Itaque in
fine versus decimiquinti non simplex est manda—
tum, sed etiam promissio: ac si diceret, modo ne
sint ingrati, minime timendum esse quin Deus assi-
due novam laetitiae materiam suggerat: et coniunc-
tim haec duo membra legenda sunt: Benedicat tibi
Deus, ideoque tantummodolaetus eris. Nam hocloco
particulam '1⁸ libenter ita interpretor: adversative
quidem sumi absurdum cst. Exclusive ergo exponere
non male conveniet, ae si diceret, nihil fore tristi-
tiae vel sollicitudinis quod ipsos in praestando pie-
tatis officio impediat: qui legunt Utique, ad huno
quoque sensum accedunt.

16. Tribus vicibus. Diximus antea, quamvis re-
liqui duo festi dies uon essent spernendi, quia tamen
aliquid populi sui infirmitati concedere Deus voluit,
non fuisse impositam necessitatem, ut quinquies
ascenderent lerosolymam. Deinde quia tantum di-
midia pars septimi mensis tres dies festos eompre-
hendebat‚ a Calendis scilicet, usque ad decimum
quintum: eudem ratione tantum a masculis exigi-
tur, ut relictis domibus sacros cenventus celebrent:
mulieribus enim hoc modo parcitur quibus iter
faeere non ita commodum est. Adde quod pro
foecunditate divinitus promissa, vel gravidae sem-
per fere erant vel nutrices. Pueros etiam et ado-
lescentes viginti annis minores excipi certum est,
quia per masculos Deus non alios intelligit nisi
qui sub censum transibant. Si quis obiiciat in spi-
rituali Dei cultu feminas a masculis nihil differre:
responsio in promptu est, patres familias illic nomen
dedisse pro uxoribus et liberis. Ita ad alterum
sexum, et ad tenerum aetatem extendebatur haee
professio. Et huc videtur alludere David (Psal. 110, 3),
quum dicit: Populus tuus liberalitatum est in die
congregationis tuae, in splendoribus sanctitatis:
quia de voluntariis fidelium obsequiis verba faciens,
more prophetico eius exemplar petit a legali cultu.
Iam ne obiiciant Iudaei, periculum fore ab hostili
incursu, si omnibus viris in locum unum confluen-
tibus tcrra nudetur praesidio: huic dubitationi ea-
pite Exodi 24. Deus occurrit: se facturum promit-
tens ne quis grassari appetat in domos derelictas.
Nam hue spectat sententia: Eliininabo gentes a
conspectu tuo, ct amplificabo terminos tuos, ut
nullus desideret. terrani tuam. Unde etiam colligi-
tur, Dei cultum uon fuisse omui ex parte stabili-
tum, donec subactis omuibus finitimis populis sane-
tuariuiu suum locavit in monte Sion. Non quod
ante illud tempus populo fas suerit praetermittere

