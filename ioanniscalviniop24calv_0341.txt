661

4. Iudicia mea facite. Quia non minus difficile
cst vitia quibus assueverint homines corrigere, quam
diuturnos sanare morbos: praesertim vero quia
malis exemplis vulgus pertinaciter adhaeret: statuta
sua in medium Deus profert, quae populum ab er-
rore malae consuetudinis in viam revocent. Nihil
euim absurdius quam ad hominum facta attendere,
non autem ad Dei sermonem, ubi quaerenda est
bene vivendi regula. Perinde igitur est ac si pro-
sterneret Deus quidquid longo usu receptum erat,
atque doctrinae suae autoritate aboleret totius mundi
consensum. Hoc consilio non semel tantum, ut
ante vidimus, legem suam considerari iubet, ne se
ad obscoenas libidines prostituant Israelitae: sed
diligenter inculcat, ut se intra metas custodiae
legis, omni abusu valere iusso contineant. Huc
etiam spectat quod dicit: Ego Iehova Deus vester:
quia subest tacita inter ipsum comparatio et profa—
nas gentes, a quibus populum suum subduxerat,
quasi interposita maceria.

6. Nemo ad propinquam. Non omnes consan-
guineas hoc nomen complectitur, quia patrueli vel
consobrino permittitur amitinam vel consobrinam
ducere: scd restringi debet ad species quas conti-
nuo post enumerat: nam breviter praefatur Deus
certos esse cognationis gradus, qui incestuosa con-
iugia faciunt. Propinquas ergo sanguinis recte defi-
nies, de quibus continuo post agitur, nempe, ne filius
cum matre, privignus eum noverca, patruus et
avunculus cum nepte, avus etiam cum nepte, frater
cum sorore germana, nepos cum amita vel mater-
tera, vel cum uxore patrui, vel socer cum nuru, ne
levir cum uxore fratris, ne vitricus cum privigna
se misceat. Ordini divinitus praescripto consentiunt
romanae leges, ac si ex Mose didicissent earum
autores quid honestum sit et naturae consenta-
neum. Forma vero loquendi qua subinde utitur
Deus, revelare turpitudinem, ad gignendam detesta-
tionem valet‚ quo diligentius sibi caveant Israeli·
tae ab omni incestu. Vox quidem hebraica ΠἸἾὨ
nuditatem significat, ideo quidam active exponunt,
Nuditatem patris: uterum quem discooperuit pater:
verum sensus hic non quadraret nuditati filiae,
vel nurus, vel sororis. Ergo non dubium est quin
Moses foedum aliquid et pudendum notet. Porro
tenendum est quod iam attigi, nou tantum dam-
nari incestuosos coitus extra coniugium, sed gradus
designari in quibus illicita sunt coniugia. Verum
quidem est hanc esse partem ordinis politici quem
in veteri populo statuit Deus: tenendum tamen
simul est, quidquid praecipitur, ex ipso rectitudinis
fonte sensuque nobis divinitus ingenito esse sump-
tum. Itaque praeposterum acumen affectant qui-
dam in scriptura male exercitati, dum iactant, lege
abrogata solutum esse vinculum quo suos adstrin-

xit Moses. Neque enim simpliciter politicam esse ἶ

SEPTIMUM PRAECEPTUM.

 

ᾖ cent aequi et moderati homines, ctiam apud

662

«hanc doctrinam, vel debere censeri, ex praefatione

nuper exposita colligitur. Quoniam enim omnes
vicinas gentes abripuerat libido ad incestus, ut pu-
dicitiam Deus populo suo commendet: Ego, in-
quit, sum Iehova Deus vester, statuta mea servate,
secundum morem terrae Aegypti et Chanaan ne
ambuletis. Mox vero subiicit, quinam et quot gra-
dus cognationis vel affinitatis viros et feminas ar-
ceant a coniugio. Si quis rursus excipiat, non ha-
bendum esse pro iure gentium quod in multis re·
gionibus contempt-uni fuit, prompta. est responsio:
barbariem quae in oriente grassata fuit, non exstin-
guere verecundiam quae gentium abominationibus
opponitur: nam quod naturale est, nullo consensu
vel more potest deleri. In summa, prohibitio iu-
cestuum de qua nunc agitur, minime est ex legum
numero, quae pro temporum et locorum circumstan-
tiis abrogari solent: quandoquidem fluit ab ipso
naturae fonte, et fundata est in generali omnium
legum principio, quod perpetuum est ac inviolabile:
Deus certe morem qui apud profanos invaluerat,
sibi displicere asserit. Unde id? nisi quod foedita-
tem, licet hominum suffragiis probatam, repudiat
natura ipsa atque aspernatur? Ergo quum Deus hac
nota electum populum separet a profanis genti-
bus, certo statuere licet, incestus, quos vitari iubet,
mera esse inquinamenta. Paulus in re minima nobis
obiicit ante oculos ipsam naturae legem: nani ubi docet
turpe esse et indecorum, mulieres in publicum pro-
dire nisi velatas, consulere naturam iubet, an deceat
ipsas tonso capite in publico versari (1. Cor. 11‚14). Et
tandem subiicit: Natura id non patitur. Quare non
video cur praetextu legis politicae abolenda sit natu-
rae integritas, ex qua emergit discrimen inter statuta
Dei, et gentium corruptelas. Si doctrina haec vel in
unius populi utilitate, vel in usu certi temporis, vel
in praesenti necessitate, vel in aliis circumstantiis
fundata esset, abrogari possent leges inde elicitae
novis de causis, aut solvi posset earum observatio
in certis personis, privilegio singulari: verum quia
in illis ferendis tantum spectatu fuit perpetua natu-
rae honestas, ne dispensatio quidem esset tolerabilis.
Impune quidem ut liceat statui potest, sicuti in ar-
bitrio principis est poenas remittere: verum ut vitio-
sum non sit quod vitiosum esse natura dictat, nul-
lus legislator efficiet: quod si quis tyrannica super-
bia id audeat tentare, emerget tamen oppressum
naturae lumen ac praevalebit. Olim quum Claudius
imperator uxorem sibi sumpsisset Agrippinam nep-
tem suam, tollendi probri causa, senatus consultum
fieri curavit, quo dabatur talibus coniugiis libertas:
nemo tamen repertus est qui exemplum imitari
vellet, excepto duntaxat liberto uno. Unde agnos-
ro-
fanas gentes hoc ius fuisse habitum insolubile,p ac
si fixum essct et insculptum hominum cordibus.
42*

