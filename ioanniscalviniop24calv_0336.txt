651

negativa est, quidam pro Τ) accipiunt, unde ema-
nant duo sensus contrarii: Si eam desponderit sibi,
vel Si non. Si affirmative accipere placeat, finis
praecepti erit: Si domiuus quam amavit et sibi
destinavit uxorem repudiet, ut eam manumittat.
Etsi enim ad verbum est: Redimere faciet eam: ex
circumstantia tamen elicitur illius liberandae onus
iniungi. Nec obstat quod tantum eripitur potestas
eam vendendi alieno populo: [quandoquidem id non
de solis exteris intelligo, sed de reliquis populari-
bus: ut vocantur interdum alieni qui suut ex di-
versa tribu vel familia. Nam alioqui] quamvis nulla
esset coniugii pactio, servos tamen ex sancto et
electo populo genitos exteris addicere fas non fuit.
Adde quod apud Israelitas nonnisi temporalis erat
servitus. Verum, ut alia omnia praeteream, sufficiat
tantum notari absurditatem, si herus tanquam man-
cipium venalem habet suam sponsam: [si eorum opi-
nio recipitur, qui putant verba fieri de repudio post
contracta sponsalia]. Caeterum mibi magis proba-
tur diversa sententia, [quamvis herus ad coniugium
non adspiraverit-l, si displiceat forma, ut eam nolit
sibi habere uxorem, saltem redimendam curet: quia
periclitaretur eius pudicitia si innupta apud eum
maneret: [uisi forte significet Moses, postquam com-
pressa fuerit, herum non dignari eam sponsae ho-
nore. Verum quod iam retuli simplicius est]. Cave-
tur ergo puellis ne pro libidine stuprum offerant
illis domini. Ita spernendi verbum non intelligitur
de repudio, sed gratiae vel amori coniugali opponi-
tur. Secundum est, ut eam filio suo despondeat: in
quo etiam pudori et honestati eius consulitur, ne
dominii iure oppressa, scortum fiat. Tertio loco
cavetur, si repudiata fuerit, ne iniqua sit eius con-
ditio. Itaque si nurum sibi destinet, ac filio suo
despondeat, iubetur cum ea liberaliter agere. Nam
pro more filiarum tantundem valet atque dotare,
vel saltem tractare quasi ingenuam. Subiicit domum,
si filio aliam eligat uxorem, ne quae reiecta fuit victu
et vestitu fraudetur. De tertio non satis convenit.
Vertunt quidam Tempus: sed non video quid signi-
ficet tempus diminuere: alii reddunt debitum con-
iugale, nimis licentiose, alii rectius afflictionem:
quia in repudio humiliata fuit puella. Dura tamen
est loquutio: Minuere afflictionem pro iniuriae com-
pensatione. Expendant ergo lectores an non rm)
pro pacto vel condicto sumatur: sic enim optime
lluct contextus⁷ si filius aliam duxerit uxorem, ut
puella repulsam ignominiae passa ius suum in victu
ct vestitu dotisque constitutione obtineat: alioqui
Deus gratis manumitti iubet, ut libertas fraudem ei
factam compenset.

SEPTIMUM PRAEOEPTUM.

 

652

EX EXODI XXII.

16 ¹). Quum seduxerit quispiam viryz'nem quae
non est desponsata, et coierit cum ea, dotando dotabit
sibi in uxorem. 17. Szt renuendo renuerit pater eius
ei dare ipsam, pecuniam appendet secundum dotem
vzrymum.

Hinc etiam liquet, quamvis poenam forensem
remittat Deus, scortationem ei non placere. Quoad
spirituale iudicium conscientiae, erant piacula ad
eum placandum: hic prospicit tantum puellis, ne
deceptae, amissa virginitate, fiant prostibula: atque
ita terra stupris inquinetur. Remedium autem est,
ut qui puellam corrupit, cogatur uxorem ducere: et
quidem eam dotare de suo, ne si deinde eam repu-
diet, vacua ab eius thoro discedat. Quod si patri
puellae non placeat coniugium, poena stupratori im—
ponitur ut dotem assignet.

EX DEUT. XXIV.

5. Quum quis acceperit uxorem novam, non
eyredietur ad bellmn, neque iniunyetur ei munus: im-
munis erit in (loono sua anno uno, ct delectabit uxo-
rem suam quam accepit.

Haec immunitas ad conciliandum mutuum amo-
rem spectat‚ qui maritum et uxorem in fide conti-
neat. Periculum enim est, si maritus uxore dueta
alio statim discedat, ne mulier nuper virum ex-
perta antequam ei probe assueverit, nimium sit pro-
clivis ad alterius amorem et desiderium. Simile
et in viro esset periculum: nam in bello et aliis
expeditionibus multa occurrunt quae viros ad flagi-
tium sollicitent. Vult ergo Deus totius anni con-
suetudine foveri amorem viri et feminae, ut hoc
modo stabiliat-ur fides iuter eos mutua, et constan-
ter sibi postea ab impudicitia caveant. Porro quod
novae uxori permittit Deus se oblectare cum marito,
non vulgare indulgentiae suae specimen iu eo de-
monstrat. Fieri certe non potest quin concubitum
viri cum uxore aliquo vitio inficiet carnis intempe-
rantia: atqui Deus non solum ignoscit, sed velum
opponit sancti coniugii, ne imputetur quod per se
vitiosum erat: imo ultro concedit, ut maritus et uxor
se oblectent. Huic mandato respondet illud Pauli
(1. (jor. 7, 3), ut vir debitam benevolentiam uxori

¹ reddat, ct similiter uxor viro: ne se invicem frau-

dent, nisi cx consensu ad tempus, ut vacent pre-
cibus et ieiunio.

 

1) llcbr. 15. lss.

