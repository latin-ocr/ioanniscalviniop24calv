627

cognita, si simplicitas ve] incogitantia hominem ex-
cusaret. Haec itaque specialis est exceptio, quae
iudicibus permittit distinguere noxarum species:
nempe si compertum illis fuerit hominem non esse
mortis reum, ut eius tamen negligentiam pecunia
mulctent.

31. Sive silium cornu petierit. Quod ad aetatem
quidam referunt, ac si filii et filiae nominarentur
pueri et puellae, nescio an conveniat: neque tamen
hanc sententiam reiicio. Quanquam videtur Moses
amplificare legem, si bos petulcus herilem filium
occiderit, ut pater ipse poenae subiaceat, qui non
melius liboris suis prospexerit. Dubitari autem
potuit, aequumne esset patrem iam orbitatis dolore
confectum ad mortem trahere: verum ad exemplum
pertinet, non impune cedere parent-ibus si eorum
culpa filii vel filiae pereant.

32. Si servum. Quod iam minoris aestimatur
servi occisi poena quam hominis liberi, ratione nou
caret. Quantum ad crimen caedis voluntariae, nul-
lum fuit discrimen inter servos ac dominos: in de-
licto autem potuit aliquid de severitate remitti:
praesertim quum bovis lapidatio ad detestationem
caedis sufficet-ct. Optima ergo moderatione usus est
Deus quum triginta siclis damnavit negligentiam
domini: bovem vero in exemplum proposuit, cuius
nece omncs comnionefierent quantopere pretiosus sit
Deo humanus sanguis.

EX DEUT. XVII.

6. In ore duorum vel trium testium interficietur
qui moriturus est, non interficietur in ore unius
testis.

EX DEUT. XIX.

15. Non stabit testis unus contra quemquam in
quacunque iniquitate, et in quocunque peccato quod
peccat-erit: in ore duorum testium vet ‘in ore trium
testium stabit verbum.

Sicuti severitus in exigenda poena, ubi caedem
factum esse constat, ostendit quanti aestimet Deus
hominum vitam, ita candem conservandi innoxii
sanguinis curam declarat quae hic ponitur mode-
ratio. Quia enim nimia crudelitas saepe iudicem
impl-llorvt ad insontes damnandos, huic malo remc-
‹liuin Deus adhibet, ubi crimen, nisi firmis testi-
moniis probatum, puniri vetut. Etsi vero legem
hunc naturaliter insculpsit omnium cordibus, quo
tamen sanctior essct observatio apud hmilitas,

SEXTUM PRAECEPTUM.

 

628

scribi voluit: quia nihil magis periculosum quam
unius hominis linguae subiicere cuiusque vitam:
ubi autem consensus duorum vel trium serio exa-
minatur, ut plurimum deprehendi potest si qua
latet falsitas. Ergo ne vel levibus coniecturis, vel
parum idoneis delationibus, vel iniquis praeiudiciis
temere quisquam damnetur, ac ita opprimatur inno-
centia, Deus se medium opponit, nec patitur quem-
quam durius tractari nisi probe convictum.

EX DEUT. XXII.

8. Si aedificaveris domum novam, facies tabula-
tum per circuitum in tecto tuo: nec pones sanquinem
in domo tua, si quispiam ceciderit ex eo.

Hoc quoque praeceptum ad humanae vitae con-
servationem spectat. Scimus Iudaeis plana fuisse
tecta, ut liberae illic essent ambulationes. Si claustra
non fuissent opposita, lethalis fuisset lapsus: ita
saepe domus omnes fuissent funestae. Iubet ergo
Dens claustris vel cancellis vel aliis clausuris mu-
niri circuitum, et quidem severa denunciatione
interposita: domos enim sanguine contaminari pro—
nunciat si quis ex tecto non clauso deciderit. Quod
si sola incuria contractus fuit reatus, hinc apparet
quantopere Deus abominetur deliberatam saevitiam.
Et si unumquemque ita sollicitum esse oportuit de
fratrum suorum vita, hinc apparet quantum nefas
fuerit eos data opera hostiliter aggredi.

EX DEUT. XXIV.

7. Si quis furatus fuerit animam e fratribus suis
e filiis Iso-ael, et vendiderit: morietur vir ille, et auferes
rnatum e medio tui.

Iam in. plagiarios eadem quae in homicidas
poena constltuitur, et merito: nam ut misera erat
servorum conditio, plus quam dimidium vitae fuit
libertas. Hominem ergo privare tanto bono pro-
pemodum iugulare fuit. Adde quod non plagium
modo hic damnatur, sed praeterea accessio crudeli-
tatis et doli: si is qui furatus est hominem, simul
vendiderit. Venditio autem vix fieri poterat in
populo quin mox crimen detegeretur: nihil autem
magis odiosum quam filios Dei alienari ab ecclesia,
ct addici profanis gentibus.

