89 COMMENTARIUS IN EXODI CAP. VII. 90

certum erat non ultro morigerum fore Dei mandato,
nec prius cessurum quam miraculo convictus foret
ideo illustri certoque virtutis suae documento Deus
servos suos munit. Porro conversio pedi vel baculi
pastoralis in serpentem huc spectabat: ne despectui
esset ignobilis et rusticus Mosis habitus. Nam (ut
se reges immodice efferre solent) facete eludere
poterat Pharao audaciam Mosis et Aharon, qui
velut sortis suae obliti, cum totius Aegypti potentia
confligerent. Cognovit igitur Pharao, quamvis nullo
eximio splendore essent terribiles, ac nihil magni-
ficum prae se ferrent, non tamen destitui firmis et
validis praesidiis, quum videret ex baculo prodire
serpentem. In summa testatus est Deus sub infir-
mitate servorum suorum reconditam esse suam
potentiam: ut singulis quibusque momentis formi-
dabiles redderet summis monarchis, qui vasis
testaceis alioqui erant similes. Cur Aharon potius
quam Moses baculum proiicere iubeatur, mihi non
constat, nisi forte quod fastuosi tyranni lautitias
consulto vilipendere voluit Deus, ubi dignatus non
est virtutem suam exserere per manum servi sui
primarii, sed minorem tantum adhibuit. Itaque,
ministerii respectu, virga Dei et Musis nunc vocatur
virga Aharon. Sicuti Paulus de evangelio suo
gloriatur⁷ cuius promulgandi sibi iniunctum esse
munus sciebat (Rom. 16, 25 et 2. Tim. 2, 8).

lO. Venit eryo Moses. Quanquam suae voca-
tionis iam sibi probe conscii erant, et sciebant coe-
lesti virtute se pollere in edendis miraculis, nunquam
tamen accedere ausi fuissent ad crudelem saevumque
tyrannum, nisi eos interior vis spiritus ad constan—
tiam armasset. Hinc igitur ad omnes vincendos
terrores magnanimitas, quod Deus supra omnem
mundi altitudinem fide ipsos erexit, et hac fultura
sustinuit. Veniunt igitur ad conflictum invicto
robore, et legationem maxime odiosam miraculo
confirmant. Quod moveri quaestio solet an vera
fuerit et substantialis (ut loquuntur) conversio, de
virga Mosis‚ id mihi certo persuasum est. Neque
enim Deo magis est difficile rerum formas mutare,
quam difficile fuit coelum et terram creare ex nihilo.
Quanta sit conversionum varietas in natura, non
ignorant philosophi, imo idiotis etiam patet: sed
quia insolito more et praeter naturae ordinem bacu-
lus in serpentem conversus fuit, idem hoc miraculo
iudicium facere convenit quod de uxore Loth in
statuam salis conversa (Gen. 19, 26): nisi quod
baculus paulo post ad pristinam naturam rediit. In
baculis magorum maior est ambiguitas, quia pro-
babile est fallacibus eorum praestigiis delusos fuisse
impii regis oculos. Nihil tamen absurdi si dicamus
tantum licentiae illis fuisse a Deo permissum, non
ut crearent ex uno corpore aliud, sed ut arcanum
Dei opus quasi suum proferrent. Nam certe ingenii
nostri fines longe superat efficacia erroris, quam

 

affirmat Paulus Satanae dari ad puniendos incre-
dulos, ut credant mendacio, quia veritati obtemperare
nolunt. Dicit quidem adventum Antichristi fore in
signis et prodigiis mendacibus (2. Thessa. 2, 11):
sed potentiani adiungens, ostendit, fallaciam vel
illusionem non tam in externa rerum forma quam
in perverso signorum abusu sitam fore. Ideo
Christus simpliciter pronunciat falsos doctores signa
ct prodigia magna edituros (Mat. 24, 24). Fieri
ergo potest ut Deus baculos magorum iusta vindicta.
mutari voluerit in serpentes: sicuti postea videbimus
aquas tuisse illorum incantationibus versas in san-
guinem, terram coopertam fuisse ranis et pediculis,
agros fuisse grandine percussos, ct obtenebratum
aerem. Tenendum tamen est, ne muscam quidem
nisi a solo Deo creari posse: sed quae arcano Dei
iudicio fiunt, Satanan) rapere ad suas imposturas.

11. Vocavit etima Pharao. Iam emergit quae
prius in profundo cordis recessu latebat impietas:
dum in certamen cum Deo ruere non dubitat
tyrannus. Satis enim de admirabili Dci potentia
edoctus erat, nisi eum ad desperatum furorem im-
pelleret sua pravitas. Nam signum postulando,
(ut nuper dixi) putavit iustam sibi esse causam
spernendi Mosis. Sicuti impii confidunt impune
sibi quidvis licere, nisi palam ad ipsos prohibendos
appareat o coelo Deus. Sed quia inflexibilis con-
tumacia penitus corda eorum occupat, conspicuae
Dei virtuti resistere non dubitant. Ita malitia
oculos Pharaoni perstrinxit, ut lucem videndo non
videret, convictus tamen ad exstinguendum lucis
conspectum accerseret sibi tenebras. Tam impiae
igitur ac diabolicae arrogantiae soluta fuit iusta
merces, quum magorum suorum fallaciis deceptus
fuit. Exemplum in primis utile ct notatu dignum,
quo primum docemur, impios, quamcunque docili-
tatem simulent, intus tamen manere praefractos ac
Deo rebelles: deinde non modo propensos esse ad
errorem, scd cupide toto affectu illuc ferri. Non
semper, neque in omnibus conspicitur hoc vitium:
sed ubi lucem suam propius admovet Deus, facile
detegitur ac se prodit. Quam multi hodie in papatu
simplicitatis praetextu impias superstitiones sequun-
tur? Quamdiu sub ignorantiae integumento se et
alios fallunt, videntur misericordia digni: verum
simulac illucet veritas, palam faciunt se imposturas
quibus pereant appetere: et mendaciis oblectari.
Certe veritatis dilectionem (ut ait Paulus 2. Thessal.
2, 10) repudiant. Miramur Pharaonem, ut sensum
virtutis Dei a se repellat, magos vocare? Quasi
vero non multi hodie mercede improbos rabulas
conducant, quorum blanditiis fascinati in erroribus
obstupeant. Notandum vero quod honorifice per
concessionem sapientes vocantur, qui ad decipiendum
artifices, sana doctrina vacui erant. Etsi enim
floruit apud eos astrologia et culta fuerunt liberalium

