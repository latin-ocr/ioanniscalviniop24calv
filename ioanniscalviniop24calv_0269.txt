517

rege, alia a sacerdote victima exigitur, alia vero a
privatis, ubi item pauperum habetur ratio, ne pari
sumptu graventur quo divites. Verum quia ex
contextu patebit non omnes ignorantiae species hic
comprehendi, videndum est quid valeat nomen Πλλῐό,
quod errorem potius quam ignorantiam transferre
placuit: quia non ea delicta intelligit Moses quibus
illaqueamur decepti specie recti, ut putemus nos
esse extra culpam: sed quae non observantur ut
animum pungant: aut lapsus subitos, dum carnis
infirmitas rationem et iudicium ita suffocat ut cae-
cutiat peccator. De hoo genere loquitur Paulus
(Gal. 6, 1), dum iubet in spiritu lenitatis corrigi
homines qui praeoccupati fuerint in aliquo delicto:
quia non eos intelligit qui bona (quam vocant) in-
tentione falluntur, vel stulta potius opinione, ut
sibi male conscii non sint: sed qui carnis infirmitate
labuntur, et quos Satan suis insidiis deprehendit
incautos, vel certe non animadvertunt sua mala, ut
statim adhibeant remedium. Id clarius perspicitur
ex distinctione quae ponitur Psalm. 19. ubi David,
postquam errorum veniam deprecatus est, petit a
superbiis integer servari. Antithesis inter mxv-W
et [π’-εἲ ostendit errores vocari delicta quaelibet qui-
bus nulla subest scelerata contra Deum superbia.
Quod dicit: Si anima peccaverit ab omnibus prae-
ceptis, dura est loquutio: atque ideo ad peccata
omissionis quidam referunt. Ego autem simplicius
interpretor: Si peccaverit declinando a praeceptis,
vel si quid alienum a praeceptis commiserit.

3. Si sacerdos unctus. Nunc discernit inter
personas: et incipit a summo pontifice, qui solus
praecipuum insigne sacrae unctionis gestabat, nisi
de toto ordine palmario sumere libeat. Probabile
tamen est, ad unum restringi. Quo praestantior
erat eius dignitas, eo maiore studio composita csse
debuit eius vita ad exemplum sanctitatis. Erat
imago Christi, et legis Dei interpres: ergo quae in
aliis tolerabilis fuisset infirmitas, gravius in eo erat
reprehensibilis. Haec ratio est cur maiore hostia
ipsum litare oportuerit. Caeterum id aliqua ex
parte pertinuit ad omnes Levitas, quatenus electi
fuerant in sacrum ordinem. Et hodie extenditur
ad omnes ecclesiae ministros ac pastores non ut
vituli immolatione se redimant, sed ut sibi dili-
gentius caveant ab omni peceato, et ad studium
pietatis magis sint intenti. Particula, Secundum
delictum populi, potest ctiam verti: ad delictum,
quasi diceret Moses, sacerdotem peccando populum
malo exemplo corrumpere. Quoniam sicuti vita
eius regula est pie iusteque vivendi, ita vitia occa-
sionem errandi aliis praebent. Simplicior tamen
est sensus quem sequutus sum: quamvis delictum
sacerdotis vulgare sit, muneris tamen respectu gra-
vms esse et obnoxium maiori poenae.

5. Accipietquc sacerdos unctus. Quod de asper-

SECUNDUM PRAEOEPTUM.

 

518

sione sanguinis vel effusione hic traditur, de adipe
etiam et renibus adolendis, commune aliis sacrifieiis
esse satis notum est. Et similitudo quae additur
nono versu, satis ostendit eandem formam in aliis
fuisse servatam. Verum quia absurdum videri
poterat, sacerdotem qui reus crat, coram Deo prod-
ire ad obeundas reconciliationis parteS‚ ut dubita-
tioni obviam iretur, diligentius singula praescribi
oport-uit. Quamvis ergo indignus esset accessu, quia
tamen inviolabilis erat lex sacerdotii, ad functionem
suam admittitur: neque enim fas erat plures con-
stitui mediatores. Ergo ut plus reverentiae haberet
legalis ritus, nec alium reconciliationis modum
quaererent homines, gratiam suam praetulit Deus
sacerdotis culpae. Sparsus autem fuit sanguis coram
Iehova, ut disceret populus immolationis aspectu
tegi ac sepeliri peccata, ne in memoriam venirent
coram Deo: reliquus autem sanguis est fusus coram
altari, quia sacer erat, ideoque minime decebat tan-
quam profanum alio proiici.

13. Quod si tota synayogya. Idem sacrificium
quod sacerdoti iniunctum fuit a populo exigitur:
quia totum corpus repraesentabat qui omnium no-
mine ingrediebatur sanctuarium ut omnes tribus
eoram Deo sisteret. Videtur quidem haec ignoran-
tiae species diversa a superiore notari: quia dicitur:
Peccatum si latuerit. Ego tamen arbitror infirmi-
tates comprehendi ad quas saepe contingit homines
ad teinpus caecutire. Quod enim suis vitiis multi
obdormiunt⁷ ideo fit quia non descendunt in se ipsos:
nam si probe examinarent sua facta, statim eos
conscientia pungeret. Potest igitur fieri ut totum
populum fugiat peccati cognitio, dum sibi nimium
indulget ac blanditur. Sensus ergo est: Quamvis
nullus mali sensus ab initio eos sollicitet ad poe-
nitentiam, si postea expergefacti fuerint ut culpam
agnoscere incipiant, Deum sacrificiis placandum esse:
poterat enim alioqui populus integumentum sibi ex
errore facere.

22. Si princeps peccaverit. Principum quoque
delictis iniungitur peculiaris expiatio. Etsi autem
singulari numero principem nominat, quia tamen
lex nondum posita erat ut unus quispiam domina-
retur, haud dubie duces et capita designat, quia
magis nocent malis exemplis qui praesunt quam
privati homines. Si quis ergo ox iudicibus et prae-
fectis per errorem deliquerat, minore quidem hostia
defungi potuit quam sacerdos vcl populus: discrimen
tamen privatum inter ipsos fuit, quod hi capras vel
oves, illc vcro hircum masculum offerebat: idque
ut magis sollicite puros se conservent ab omni noxa
quicunque praesunt, qui alioqui delitias sibi facere
solent, ac si honoris gradus plus licentiae daret.
Ubi vertimus: si innotuerit, non consentiunt inter-
pretes. Proprie est ‹lisiunctiva particula Vel, sed
quac interdum conditionalis viee ponitur: sicuti

33*

