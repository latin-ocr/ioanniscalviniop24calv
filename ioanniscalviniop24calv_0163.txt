305

quia perperam astuti sunt homines in quaerendis
subterfugiis, species exprimere neeesse fuit, in quibus
fraus legi fieri poterat. Ita vini abstinentia non
caruisset delitiis: sive uvis recentibus, sive passis
se saturassent: sive aquam permiscuissent uvis, et
inde expressissent liquorem: vel in aliis confectio-
nibus delicatis aequassent vini suavitatem. Hinc
vero apparet quam multiplices recessus et latebras
habeat hominum hypocrisis, dum sine pudore exco-
gitant crassos tergiversandi modos ad Deum quoque
fallendum. Sed notandum simul est, tolerabilem
coram Deo non esse eiusmodi vafritiem cui nihil
aeque placet quam sinceritas. Videbimus etiam
alibi, sacerdotes quum vicibus suis peragerent munus
suum iu templo, fuisse ab usu vini prohibitos. Haec
similitudo ostendit quod iam dixi, Nazaraeos fuisse
ita segregatos a vulgo, ut ad honorem sacerdotii
accederent. Porro vini abstinentia non modo ad
cavendam ebrietatem illis iniuncta fuit, sed ut vietus
esset restrictior et magis frugalis: euius praecipuas
lautitias scimus esse in potu vini. Itaque quicunque

abstemii non sunt, contenti potius erunt mediocri ¹

et vulgari cibi copia quam privari vino sustineant.
Colligere tamen ex hac doctrina licet, in vietus
temperantia sobrium vini usum primas partes tenere:
ac in omni ligni-itione et gulae ingluvie hoe maxime
esse damnabile: si quem nimis oblectet vini sapor,
quo se ingurgitet. Itaque mirum est, quum monachi
sub papatu perfectione angelica se venditent, omnes
uno consensu refugere vini abstinentiam. Multis
nefas est tota vita bubulam vel suillam earnem
attingere: ae martyres se fore gloriantur si malint
obstinate mori quam carnem edere⁷ si ita necessitas
postulet. Atqui in eorum continentia adeo nihil
aequabile est ut haec in cibo austeritas plus illis
licentiae in potu acquirat: ac si data opera se ulcisci
vellent. Quare eorum iactantia nihil putidius,
quum sola carnis abstinentia merum Dei sit ludi-
brium.

5. Not-acula mm transibit. Cur Deus voluerit
Nazaraeos comam alere, certo definiri non potest:

nisi ut praesenti consecrationis suae symbolo magis ⁴

ac magis de voto servando commonefierent. Qui-
dam putant insigne fuisse decoris, ac si coronam in
capite gestarent. In quo plusquam ridiculi sunt
cleriei papales, qui in circulari rasurae forma Naza-
raeis se comparant. Mihi vero sufficit illa ratio,
quod Deus ad praestandam voti fidem visibili signo
eos assidue exercuerit. Virile est tondere caput,
idque, teste Paulo, dictat sensus naturae (1. Cor.
11, 6). Nazaraeis ergo in capite conspicua fuit
sua sanctitas, ne per incuriam vel oblivionem
delinquerent. De mulieribus quaestio est, quibus
supervacuum videtur hoc praeceptum: quae tamen
facile eolwtur, ideo astrictas fuisse ad capillum
fovendum, ut non tantum ex consuetudine, sed
Calvini opera. Vol. XXIV.

PRIMUM PRAEOEPTUM.

 

306

etiam ex voto comatae essent. Quanquam synec-
doche nihil habebit absurdi, ut dicatur de utroque
sexu quod tantum ad viros pertinet. Hie etiam
diabolus olim ludos suos egit, quum monachos
excitavit, (sicuti refert Augustinus ¹) qui prolixa
coma sanctimoniam ostentarent. Nam quo speciosior
esset caelibatus⁷ cui nomen dederant, negabant se
esse viros: quia se castraverant propter regnum
coelorum. Ergo longior capillus erat virginitatis
insigne. Haec exempla nos a Satanae imposturis
cavere docent, 00 κακοζηλία 005 simias magis veterum
quam imitatores faciat.

6. Aa animam mortui. Hoc etiam illis com-

, mune fuit cum summo sacerdote, ne parentes quidem

mortuos lugere. Quanquam duo praecepit Moses,
ne vel ingressu funestae domus, vel luctu se Naza-
raei polluant. Officium quidem humanitatis erat

ι sepelire mortuos, si qui tamen ex plebe mortuum

attigerant, vel accesserant ad lectum aut feretrum,
polluebantur. Plus autem a Nazaraeis Deus exigit,
ne scilicet immunditiem contrahant: quia non satis
fuit (ut paulo post iterum dicetur) communi more
se purgare, sed oportuit ab omnibus inquinamentis
esse procul remotos. Cur autem tactus cadaveris
pollutio fuerit, suo loco fusius tractabitur. Nunc
uno verbo tenendum est, quia in morte repraesen-

,tatur Dei maledictio peccati merces, admonitos

fuisse Israelitas ut sibi caverent ab operibus mor-
tuis. Luctus alia fuit ratio, ut qui specialem Dei
cultum profitebantur, alios incitarent ad magnitu-
dinem animi et constantiam. Dolere et flere, dum
amicis orbamur, si vitiosum esset, non flevisset
Christus ad sepulcrum Lazari (Ioh. 11, 35): sed.
quia moerori semper adiuncta est perturbatio, et
iu luctu homines ut plurimum ambitioni et pompae
student, ac se ipsos ultro et data opera ad exces-
sum provocant, ac si non 005 iam natura plus
aequo illuc raperet: moderationis exemplum dare
non poteraut Nazaraei, si lugentibus se miscuissent.
Ergo sicuti lautitiae prius fraenatae sunt, ita nunc
contrario morbo, nempe tristitiae, remedium adhi-
betur. Etsi autem modum sibi omnes statuere
debent, Nazaraeis tamen praescribitur aliquid maius,
ut tanquam soluti et exuti terrenis affectibus,
reliquo populo antecellant: sicuti de sacerdote postea
videbitur.

9. St atttcm mortuus. Hic praecipitur quid opus
sit factu si contigerit immundities quae nulla. dili—
gentia praecaveri potuit. Si domum funestam sciens
et volens ingressus esset Nazaraeus, vel ad mortuum
accessisset, non absque scelere violata fuisset religio:
verum in morto repentina excusabilis erat error,
quem tamen Deus expiari iubet. Quidquid enim
temporis a voto praeterierat, pro nihilo ducit, nec

1) In marqine: ln libro de Opere monachorum.
20

