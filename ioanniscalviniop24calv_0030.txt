39 COMMENTARIUS IN EXODI GAP. ΙΙΙ. 40

pro visibili speeie, qua eius maiestas obtegebatur,
positum est.

7. Et davit Iclzova. Antequam partes liberandi
populi Dens Mosi iniungat, pluribus verbis ad spem
victoriae et prosperi eventus eum erigit. Scimus
enini ut dubitatio animos cura et anxietate retardet
ac debilitet. Non potuit igitur Moses negotium
strenue vel suscipere, vel aggredi, nisi coelestis
auxilii fiducia instructus. Ergo Deus se ducem
fore profitetur, ut talibus auspiciis fretus ad mili·
tandum intrepide se accingat. Unde elicienda nobis
est communis doctrina: quantumvis lenti naturaliter
ac haesitabundi ad praestanda Deo obsequia simus,
ubi tamen de successu nos reddit certiores, fas non
esse quidquam detrectare: quia nullus potest esse
acrior stimulus hac promissione, manum eius semper
fore paratam ubi sequimur quo vocat. In hunc
finem Deus praefatur antequam vocationis faciat
mentionem, ut Moses de felici exitu factus certior,
alacriter ad opus descendat. Porro ubi Deus redemp-
tionis fidem in gratuito foedere, ac proinde in mera sua
liberalitate fundavit, nunc alterum argumentum
sumit a sua iustitia: quia fieri non potest quin
mundi iudex miseris et calamitosis subveniat, ubi
indigne opprimuntur, praesertim ubi opem eius
implorant. Hoc in genere verum est: Deum iniustae
cuiuslibet crudelitatis fore vindicem, sed peculiare
eius auxilium a fidelibus sperandum est, quos in
fidem patrociniumque recepit. Itaque merito, post-
quam dixit, adoptione populi se moveri ne eum in
extrema necessitate deserat, simul adiungit secundam
confirmationem, se venisse auxilio ad cohibendam
tyrannidem, quia clamorem inopum exaudierit. Hoc
quidem semel animandi Mosis causa dictum est:
sed non vulgari solatio lenire debet nostros omnium
dolores, ubi sub iniusto onere gemimus. Neque
enim Deus qui tunc oculatus fuit, hodie caecutit,
quin observet omnes iniurias ac supplicum misereatur.
Quanquam autem hebraismus est in verbi repeti-
tione: Videndo vidi, significat tamen, ubi poenam
differt ac suspendit, conniventiam hanc non obstare
quominus e coelis speculetur hominum facta, ut
tandem opportuno tempore iudex appareat. Notatur
enim continua animadversio: quasi diceret, se tunc
quoque vidisse dum quiescendo visus fuit populi
aerumnas negligere. Clamorem se audisse dicens,
oblique perstringit populi socordiam: quem non
legimus ante clamasse quam rebus extremis ac
deploratis coactus fuerit. Itaque nihil mirum si
prope contabuerit sub malis suis, antequam subve-
niretur, quia vix post longum tempus exortae fue-
runt preces. Quanquam ne tunc quoque serio
precatos esse verisimile est(ut ante dixi), sed Deus
clementiae suae et fidei maiorem habuit rationem
quam iustae et solidae eorum praeparationis. His
quidem verbis Dei invocationem nobis commendat

 

 

spiritus, ne torpeamus in curis et moeroribus, sed
recta confugere discamus ad sacram hanc anchoram:
sicuti etiam in Psalmo 34, 16 dicitur: Oculi Dei
super iustos, et aures eius ad precationem illorum
intentae. Et sicuti alibi testatur se Deum esse qui
preces exaudit (Psal. 65, 2): ita quoties duriter
urgemur, ad hoc remedium quaerendum nos solli·
citat. Ubi dicit populum suum esse in Aegypto,
species repugnantiae quae videtur subesse, ad con-
firmationem non parum valet: quia huc tendit quod
de terra Chanaan possidenda Abrahae promissum
fuit, irritum non fore. Peregrinari enim in Aegypto
populum cui data erat alibi haeredium, non conve-
nit cum Dei veritate: nisi praescripto tempore libe-
retur. Posset etiam adversative capi. Quamvis po-
pulus in Aegypto habitans exsultet a terra Chanaan,
ideoque ita videatur a me quodammodo remotus,
audivi tamen clamorem. Sed probabile est illud,
quia indignum sit populum terrae sanctae haeredem
alibi semper manere inquilinum, brevi Deum re-
demptorem adfore. In fine versus repetitio est aliis
verbis, quod Deus cognoverit dolores, sed cum
amplificatione.

8. Descendi ut liberarem. Clarius iam explicat
sibi propositum esse non praesenti modo calamitati
succurrere, sed praestare datam Abrahae fidem de
possessione terrae Ohanaan. Finem ergo redemp-
tionis notat, ut fruantur quiete et haereditate sibi
promissa. Nota est phrasis, Deum ad nos descen-
dere, ubi re ipsa virtutem suam profert, seque nobis
propinquum ostendit, ac si diceret, palam sensuros
Israelitas sibi auxilium praesto esse. Terra lata vi-
detur opponi angustiis in quas coniecti erant. Nam
etsi fertilis et commoda erat terra Gosen, crescenti
tamen turbae vix ad habitationem sufficere poterat:
deinde illic serviliter, non secus atque in ergastulo,
clausi tenebantur. Tandem iterum confirmat se cum
illis benigne acturum, quia gemitus exaudierit, et
eorum aerumnas non ignoret, quamvis longo tem-
pore vindictam distulerit.

10. Veni itaque, et onittam te ad Pharaonem, ut
educas populum meum filios Israel ex Aeyypto.
11. Et dixit Moses ad Deum.- Quz's sum 090 ut vadam
ad Pharaonem, et educam filios Israel ex Aegypto?
12. Et respondit: Quia {ceum ero, et lzoc tihi sigmum
quod eyo miserim te: Quum «laseris populum ipsum
ex Aeyypto, coletis Deum prope montem hunc. 13. Et
ait Moses ad Deum.- Eece, ubi eqo ‘renero ad filios
Israel, et ‹lim-0 cis, Deus patrum ‘nestrorum misit me
ad vos: tunc si dii-erint.- (khwd 'nomen eius est: quid
dicam illis? 14. Tunc responde( Deus Most.- Sum
qui sum. Et α’ἰτῑ Sic cliens ad filios Israel: Sum ¹)
misit me ad vos.

 

 

1) Gallice: si suis-ie

