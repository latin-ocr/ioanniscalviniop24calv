605

potius ita variis afflictionibus exercet Deus homines,
ut tamen illis per se bonum sit ad imaginem Dei
creatos esse, ut filii eius reputentur. Additur ctiam
clarior explicatio in Deuteronomio, non tantum ut
bene vivant, sed ut bene sit illis. Ergo non tantum
vitae diuturnitas promittitur, sed aliae quoque ac-
cessiones. Et certe multi qui erga parentes impii
et ingrati fuerunt, non aliter vitam protrahunt
quam in poenam, dum ipsis merces inhumanitatis a
filiis et nepotibus rependitur. Quod autem omnibus
qui erga parentes officio pietatis defuncti sunt non
contingit diuturna vita, tenendum est praemiis tem-
poralibus minime fixam esse perpetuam legem: ne-
que tamen ubi varie et inaequaliter operatur Deus,
irritas fieri promissiones: quia fidelibus qui in terra
privati fuerint caducis beneficiis, in coelis reposita
est melior compensatio. Certe experientia saeculis
omnibus docuit, Deum omnibus qui fideliter erga
parentes defuncti fuerint vera pietate, non frustra
pollicitum esse longam vitam. Caeterum ex prin-
cipio ante posito sciendum est praeceptum hoc lon-
gius extendi quam verba sonent: idque firma ra-
tione colligitur: quia alioqui mutila esset lex Dei,
neque ad perfectam pie iusteque vivendi normam
nos institueret. Principibus esse obediendum sen-
sus ipse naturae dictat: nisi servi dominis suis pa-
reant, evertitur societas humani generis. Pars ergo
iustitiae cst non postrema, ut populus magistratuum
imperio sponte se subiiciat, et servi dominis suis
pareant: itaque omissam fuisse iu lege Dei valde
absurdum esset. Ergo in hoc pracepto, sicut in aliis,
Deus per synecdochen sub una specie complectitur
totum genus: nempe ut legitima imperia suam apud
nos reverentiam obtineant. Quod autem non omnia
distincte expressa sunt, primo brevitas ipsa facile
excusat: deinde observanda est alia ratio, quod
Deus crasso stylo apud rudem populum consulto

QUINTUM PRAECEPTUM.

60ss

’ usus fuerit⁷ quia videbat ita expedire. Si genera-
liter dixisset obediendum esse omnibus praefectis,
ut omnibus ingenita est superbia, non facile fuisset
maiorem hominum partem ad paucorum obsequium
flectere. Imo ut naturaliter odiosa est subiectio,
multi refragati essent. Speciem ergo subiectionis
proponit Deus, quam recusare immanis esset bar—
baries; ita ut paulatim subacta ferocia, homines
assuefaciat ad ferendum iugum. Hinc ductae sunt
exhortationes, ut populus regem honoret⁷ ut omni-s

’ anima subiecta sit potestati quae supereminet, ut
servi heris suis pareant, etiam difficilibus et mo-

rEosgs (ἔτ-ὥν. 24, 21. 1.Petr.2‚ 13. 14. Rom. 13, 1.
p . ‚ .

EXPOSITIO PRAECEPTI.
EX LEVIT. XIX.

3. Umcsquisque patrem suum et matrem suam
timeat.

Quum haec sententia haud dubie ad quinti
praecepti explicationem spectet, confirmatur quod
ante docui, honorem quem Deus impendere paren-
tibus iubet, non iu sola veneratione consistere, sed
obedientiam simul complecti. Reverentia enim de
qua nunc praecipit, morigeros et obsequentes filios
reddet. Nunc itaque certius intelligimus quomodo
parentes sint colendi, dum liberos hortatur Deus,
ut ab eorum offensione caveant. Haec enim vera.
demum pietatis est probatio, subiectionis iugum
placide ferre, et re ipsa probare sincerum obediendi
studium.

 

 

APPENDICES QUINTI PRAECEPTI.

EX EXODI XXI.

15. Qui percusserit patrem suum aut matrem²
morte moriatur.

EX EODEM CAPITE.

17. Qui maledioeerit patri suo vel matri suae,
morte morialwr.

EX LEVIT. XX.

¹ 9. Qui maledioeerit patri suo aut matri suae
i morte moriatur.- qui patri suo et matri suae male-
l dixit, sanquis eius super eum.

Nunc poena capitali sancitur praecepti violatio,
snon tamen quae omnes comprehendat qui erga
parentes quovis modo fuerint impii, sed quae satis
ostendat sanctum esse ius parentum, nec posse vio-

 

