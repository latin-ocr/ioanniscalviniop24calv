603

divinitus sunt praeFecti. Quia autem observantia
quam parentibus deferunt liberi, censetur pietatis
species: hoc praetextu quidam inscite locarunt in
prima tabula quod nunc praecipitur. Nec illis
suffragatur Paulus (Rom. 13, 9), dum summam
secundae tabulae colligens, huius praecepti non
meminit: id enim consulto feeit, quia illic ex pro-
fesso docet, regum et magistratuum imperio paren-
dum esse. Christus vero omnem controversiam
dirimit, ubi inter praecepta secundae tabulae enu-
merat, ut filii parentes honorent (Matt. 19, 19).
Diserte vero nomen matrum exprimitur, ne sexus
eas contemptibiles reddat apud liberos masculos.
Iam quid valeat honorandi verbum, tenere conve-
nit, non quoad significationem grammaticam: (quia
522 nihil aliud est quam Deo et hominibus qui dig-
nitate pollent iustum honorem deferre): sed quo-
ad summam rei. Certe quum Deus servos suos ex—
ternis tantum caeremoniis defungi nolit, minime
dubium est omnia pietatis officia nunc complecti,
quibus ipse naturae sensus liberos parentibus ob-
stringit: quae ad tria capita referri possunt, ut re-
verenter eos observent, ut obedienter pareant eorum
imperio, seque ab ipsis regi sustineant, ut studeant
mutuam vicem rependere, atque ita se et suas ope-
ras sedulo ipsis impendant. Quia ergo sacrum est
patris nomen, et singulari Dei beneficio ad homi-
nes transfertur, redundat parentum contemptus in
ipsius Dei contumeliam: nee potest quisquam pa-
trem spernere sine sacrilegio. Si quis obiiciat mul-
tos esse impios et sceleratos patres, de quibus ho-
norifice sentire nequeunt filii quin tollant boni et
mali discrimen: responsio in promptu est, hominum
vitiis non tolli perpetuam naturae legem: ideoque
quamlibet honore indignus sit pater, retinere tamen
(quatenus pater est) ius suum in filios, modo ne id
Dei iudicio quidquam deroget: nam vitia quae lege
eius damnantur, absolvere quocunque praetextu
nimis absurdum esset: imo patris nomen trahere
ad obtegenda scelera, indigna esset profanatio.
Ergo in damnandis patris sceleribus filius vere pius
legi Dei subscribet: qualiscunque tamen sit, agnos-
cet eum esse colendum: quia pater a Deo est datus.
Sequitur obedientia, quac et ipsa suis finibus cir-
cumscribitur. Fidelis huius praecepti interpres est
Paulus, ubi iubet filios parentibus obedire (Eph.
⁴5, l. Col. 3 20). Honor itaque subiectionem in se

continet: ut qui patris iugum excutit nec se eius η

autoritate gubernari sustinet, merito dicatur patrem

spernere, et ex aliis locis clarius patebit, quicunque i

morigeri non sunt parentibus, censeri eorum con-
temptores. Caeterum ita limitatur patria potestas,
ut Deus a que pendet omnis cognatio, dominetur
tam patribus quam filiis. Praesunt enim liberis pa-

rentes: verum sub summo Dei imperio. Itaque non ,

simpliciter filios hortatur Paulus ut parentibus sint

QUINTUM PRAEOEPTUM.

 

604

obsequentes, sed restrictione addita: In Domino:
quo significat si quid iniuste pater iniungat, obse-
quium libere negandum esse. Ferendus quidem est
immodicus rigor, morositas, atque etiam saevitia,
modo ne mortalis homo impie exigendo quod fas
non est, ius suum Deo eripere tentet. Denique ita
lex filios parentibus subiicit, ut Deo ius suum illi-
batum maneat. Quod hic obiicitur quaestio, posse
interdum contingere ut filius magistratum gerat,
pater vero sit homo privatus: atque ita filium pri-
vato officio non posse defungi quin publicum ordi-
nem violet: responsio facilis est, mutua utriusque
moderatione sic posse omnia temperari, ut dum se
imperio filii submittit pater, honore tamen suo mi-
nime fraudetur, etfilius, quamvis potestate emineat,
modeste tamen patrem revereatur. Tertium caput
honoris est, ut filii parentum curam gerant, et ad
omnia officia prompti sint ac seduli. Hanc speciem
pietatis Graeci vocarunt α’ντιπελαργίαν, quia ciconiae
parentibus effoetis et senio confectis cibum suppe-
ditant, et ita gratitudinis sunt magistrae. Quo foe-
dior est ac magis detestabilis eorum barbaries, qui
parentum inopiam levare, et necessitatibus opem
ferre, vel gravantur vel negligunt. Etsi vero pater-
num nomen sua dulcedine satis ad obsequii promp-
titudinem allicere filios debet: promissio tamen in-
star stimuli additur, quo alacrius filii ad honorem
qui iniungitur praestandum se comparent. Ideo
Paulus quo libentius filii parentibus obediant ad-
monet hoc praeceptum esse primum eum promis-
sione (Eph. 6, 2). Etsi enim secundo praecepto an-
nexa promissio fuit, nou tamen specialis, qualem
hanc esse cernimus. Iam praecepti observationi
convenienter respondet merces, ut dies filiis, quise
pie erga parentes gesserint, prorogentur: quia hoc

¹ modo Deus favoris sui testimonium repraesentat in

liae vita, ubi erga eos grati sumus quibus eam ferre
acceptam convenit. Sicuti minime aequum est, diu
eos vitam protrahere qui suos progenitores, a qui-
bus in hanc lucem sunt editi, contemnunt. Hic
nascitur quaestio, quum tot aerumnis, doloribus et
molestiis obnoxia sit terrena vita, quomodo eius
longitudinem Deus in beneficii loco censeat. Verum
quum aerumnae omnes ex Dei maledictione prove-
niant, accidentales esse apparet: itaque si in se con—
sideretur vita, non desinit tamen favoris Dei esse
testimonium. Adde quod miseriarum omnium con-
geries non delet praecipuum huius vitae bonum, quod
scilicet creati sunt homines et foventur in spem
beatae immortalitatis: nunc enim se illis manifestat
Deus in patrem, ut aliquando fruantur aeterna eius
haereditate. Haec cognitio quasi lampas accensa lu-
ce, facit ut gratia Dei in mediis tenebris refulgeat.
Unde sequitur eos nunquam gustasse quod praeei-
puum erat in vita, qui dixerunt optimum esse non
nasci, proximum vero quam citissime aboleri: quin

